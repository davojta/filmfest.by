Р Э Г Л А М Е Н Т
===================

ШТОГАДОВАГА МІЖНАРОДНАГА ФЕСТЫВАЛЮ КАРОТКАМЕТРАЖНЫХ ФІЛЬМАЎ
«CINEMA PERPETUUM MOBILE»

---------------

Трэці штогадовы міжнародны фестываль незалежнага кароткаметражнага кіно “Cinema Perpetuum Mobile” — некамерцыйнае культурнае мерапрыемства. Аргкамітэт фестывалю складаецца з чальцоў супольнасці kinaklub.org, якая аб’ядноўвае энтузіястаў-кінаманаў, прыхільных каштоўнасцям сталай свабоднай кінатворчасці.


### Мэты фестывалю:

* Прасоўванне незалежнага, аўтарскага кінематографа. Кароткаметражнае кіно — гэта малабюджэтны і, таму даступны дэмакратычны сродак творчага выказвання. Такая дэмакратычнасць дазваляе закранаць любыя вострыя и актуальныя пытанні ў лаканічнай форме.
* Падтрымка культурнай разнастайнасці ў кіно, пошук новых форм і рашэнняў у кінамастацтве.
* Судзейнічанне з’яўленню і ўмацаванню сувязяў паміж кінематаграфістамі і паміж кінематаграфічнымі супольнасцямі.

Ідэя фестыфалю, што зразумела з яго назвы, прысвечана раскрыццю адвечных тэм. Вечнасць тэмы вызначаецца яе бясспрэчнай усеагульнай значнасцю і гуманістычным пафасам. Але ў адвечных пытаннях неабходны і свежы погляд, таму для нас важныя як традыцыйныя, так і новыя інтэрпрэтацыі адвечных пытанняў, мы вітаем увесь спектр кінематаграфічных форм – ад нямога да эксперыментальнага кіно.

Стаць удзельнікам фестывалю могуць ўсе, хто прымае прынцыпы і ідэі фестывалю, выкладзеныя ў рэгламенце, незалежна ад месца пражывання, узросту, колеру скуры, росту, вагі і сямейнага становішча. Неабходнай умовай удзелу ў фестывалі з'яўляецца наяўнасць заяўкі на ўдзел у фестывалі і знятага фільма.

Фестывальныя паказы і вызначэнне пераможцаў пройдуць у красавіку 2014 года адначасова ў Мінску і іншых населеных пунктах нашай планеты, аб'ядноўваючы вакол сябе ўсе большую колькасць тых, хто любіць глядзець добрае кіно і не абыякавы да глабальных праблем чалавецтва.

Удзел у фестывалі не прадугледжвае выплаты ніякіх узносаў.

### Адбор фільмаў і паказы

Адбор фільмаў у конкурсную праграму ажыццяўляецца на падставе двух фактараў - адзнак, выстаўленых фільму на перадпраглядах гледачамі (валанцёрамі-кінаманамі, неабыякавымі да прынцыпаў супольнасці kinaklub.org), і меркаванняў членаў аргкамітэта.
На перадпраглядах фільмы будуць ацэньвацца гледачамі-валанцёрамі і аргкамітэтам па дзесяцібальнай шкале. Адзнака фільмаў будзе складацца з сукупнасці адзнак аргкамітэта і гледачоў-валанцёраў.

Аргкамітэт ўключае ў конкурсную праграму фільмы, якія атрымалі самыя высокія сярэднія адзнакі ад гледачоў-валанцёраў, але пакідае за сабой права на сваё меркаванне выключаць фільмы, якія атрымалі высокія сярэднія адзнакі, але не адпавядаюць ідэям і мэтам фестывалю, і ўключаць недаацэненыя гледачамі, але высакаякасныя і высокагуманістычныя фільмы.

У праграму фестывалю, акрамя конкурсных паказаў, уваходзяць пазаконкурсныя - ￼тэматычныя (на праблематыку экалогіі, урбаністыкі, гендэрных стэрэатыпаў, таксама спецыяльныя паказы, разлічаныя на дзіцяча-юнацкую аўдыторыю). Праграма пазаконкурсных паказаў складаецца чальцамі аргкамітэту.
Фестываль мае сеціўную структуру, яго паказы праходзяць адначасова не толькі ў розных гарадах Беларусі, але і па ўсёй планеце Зямля. Для паказаў у розных сяброўскіх фестывалю кінасупольнасцях будзе адабрана спецыяльная праграма, якая складаецца з конкурсных і пазаконкурсных фільмаў, агульнай працягласцю каля 1 гадзіны 30 хвілін.

### Парадак вызначэння пераможцаў

Конкурсная праграма фестывалю ўключае ў сябе наступныя секцыі:

* ігравое кіно;
* неігравое кіно;
* анімацыя

У журы фестывалю ўваходзяць прадстаўнікі незалежнага кінематографа з усяго свету.
Журы вызначыць лепшую працу конкурснай праграмы ў кожнай секцыі, а таксама найлепшы беларускі фільм. Таксама будуць выбраны лепшыя фільмы па выніках галасавання гледачоў.
Уладальнік Гран-пры фестывалю вызначаецца ацэнкамі журы і меркаваннем гледачоў.

Абапіраючыся на меркаванне журы, Аргкамітэт ўзнагароджвае лепшыя фільмы ў наступных намінацыях:
* Вечны рухавік
* Вечная каханне
* Вечная свабода
* Вечная барацьба
* Вечнае мастацтва


### Патрабаванні да фільмаў

Для ўдзелу ў фестывалі прымаюцца фільмы працягласцю не больш за 35 хвілін, створаныя не раней за 1 студзеня 2012 года. Колькасць работ ад аднаго ўдзельніка не абмежавана. Удзельнік, які падае заяўку, павінен гарантаваць захаванне аўтарскіх правоў на дасланыя творы. Уся адказнасць за захаванне аўтарскіх правоў ляжыць на удзельніку.

Працоўныя мовы фестывалю: ангельская, беларуская, руская. Кожная работа павінна суправаджацца асобным файлам субтытраў на англійскай мове ў фарматах SRT або SUB, выкарыстанне іншага фармату субтытраў магчыма толькі па ўзгадненні з аргкамітэтам.

Выява фільма павіннна быць прадастаўлена ў DVD і MPEG-4 фармаце. Выкарыстанне іншых фарматаў магчыма толькі па ўзгадненні з аргкамітэтам.

Для ўдзелу ў фестывалі неабходна перадаць аргкамітэту фестывалю наступныя матэрыялы:

1. запоўненая анкета ўдзельніка;
2. файл фільма;
3. файл субтытраў.

Матэрыялы можна адправіць як звычайнай поштай, так і па інтэрнэце. Для гэтага неабходна адправіць спасылку для запампоўкі фільма на электронны адрас 2014@filmfest.by

Анкета ўдзельніка запаўняецца анлайн па спасылцы http://filmfest.by/2014/submit. ￼Запоўненая анлайн анкета аўтаматычна адпраўляецца на пазначаны ў анкеце электронны адрас; яна павінна быць раздрукавана, падпісана і даслана разам з DVD-дыскам на наступны адрас:

>Мартынюку А., Cinema Perpetuum Mobile

>a/я 74

>220050, Минск

>Беларусь

-----------------

-----------------

>Martyniuk A., Cinema Perpetuum Mobile

>PO Box 74

>220050, Minsk

>Belarus

На канверце пажаданая адзнака "No commercial value, for cultural purposes only". Дасланыя дыскі не вяртаюцца.

Адпраўка матэрыялаў з дапамогай экспрэс-пошты, якія патрабуюць мытнага афармлення атрымальнікам, можа ажыццяўляцца толькі па ўзгадненні з Аргкамітэтам.

### Тэрміны падачы работ

Апошні дзень адпраўкі фільма - 1 снежня 2013 года. Прыём работ пасля гэтага тэрміну ажыццяўляецца толькі па ўзгадненні з Аргкамітэтам.

Фільмы, адпраўленыя пазней пазначанага тэрміну, лічацца пададзенымі на чацвёрты фестываль «СРМ».
